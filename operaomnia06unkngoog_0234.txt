HORATI

quod nusquam tibi sit potandum. ‘Iusserit ad se
Maecenas serum sub lumina prima venire
convivam ε “ Nemon oleum feret ocius? Ecquis

35 audit? ” cum magno blateras clamore iugisque.
Mulvius et scurrae tibi non referenda precati
discedunt. “ Etenim fateor me,'' dixerit ille,

“ Dnci ventre levem, nasum nidore supinor,
imbecillus, iners, si quid vis adde popino.

40 Tu, cum sis quod ego et fortassis nequior, ultro
insectere velut melior verbisque decoris
obvolvas vitium? '' Quid, si me stultior ipso
quingentis empto drachmis deprenderis? Aufer
me vultu terrere ς manum stomachumque teneto,

45 dum quae Crispini docuit me ianitor edo.

Te coniunx aliena capit, meretricula Davum:
peccat uter nostrum cruce dignius? Acris ubi me
natura intendit, sub clara nuda lucerna
quaecumque excepit turgentis verbera caudae,

50 clunibus aut agitavit equum lasciva supinum,
dimittit neque famosum neque sollicitum ne
ditior aut formae melioris meiat eodem.

Tu cum proiectis insignibus, anulo equestri
Romanoque habitu, prodis ex iudice Dama

55 turpis, odoratum caput obscurante lacerna,
non es quod simulas? Metuens induceris atque
altercante libidinibus tremis ossa pavore.

Quid refert uri virgis, ferroque necari
auctoratus eas, an turpi clausus in arca,

60 quo te demisit peccati conscia erilis,
contractum genibus tangas caput? Estne marito

³4 tert 35 turi·
[ 230]

