HORATI

Forte per angustam tenuis vulpecula rimam

30 repserat in cumeram frumenti, pastaque rursus
ire foras pleno tendebat corpore frustra ;
cui mustela procul, ‘ Si vis? ait, ‘ effugere istinc, “
macra cavum repetes artum, quem macra subisti.²
Hac ego si compellor imagine, cuncta resign0;

35 nec somnum plebis laudo satur altilium, nec
otia divitiis Arabum liberrima muto. Α
Saepe verecundum laudasti, rexque paterque
audisti coram, nec verbo parcius absens z
inspice si possum donata reponere laetus.

40 Haud male Telemachus, proles patientis Ulixei ε
‘ N on est aptus equis Ithace locus, ut neque planis
porrectus spatiis nec multae prodigus herbae,
Atride, mag-is apta tibi tua dona relinquam!
Parvum parva decent 3 mihi iam non regia Roma,

45 sed vacuum Tibur placet aut imbelle Tarentum.
Strenuus et fortis causisque Philippus agendis
clarus, ab officiis octavam circiter horam
dum redit, atque Foro nimium distare Carinas
iam grandis natu queritur, conspexit, ut aiunt,

50 adrasum quendam vacua tonsoris in umbra
cultello proprios purgantem leniter ungues.
‘ Demetri,'-puer hic non laeve iussa Philippi
accipiebat—⁶ abi, quaere et refer, unde domo, quis,
cuius fortunae, quo sit patre quove patrono.'

55 It, redit et narrat, Vulteium nomine Menam,
praeconem, tenui censu, sine crimine, notum
et properare loco et cessare et quaerere et uti,
gaudentem parvisque sodalibus et lare certo

29 nibeduh, coni. Bona.
[ 250]

 

