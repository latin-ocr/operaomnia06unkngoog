Ans POETIOA

350 nec semper feriet quodcunque minabitur arcus.
Verum ubi plura nitent in carmine non ego paucis
offendar maculis, quas aut incuria fudit
aut humana parum cavit natura. Quid ergo est?
Ut scriptor si peccat idem librarius usque

355 quamvis est monitus venia caret ς ut citharoedus
ridetur chorda qui semper oberrat eadem:
sic mihi qui multum cessat fit Choerilus ille,
quem bis terque bonum cum risu miror 3 et idem
indignor quandoque bonus dormitat Homerus ς

360 verum operi longo fas est obrepere somnum.

Ut pictura poesis ε erit quae si propius stes

te capiat magis, et quaedam si longius abstes.
Haec amat obscurum, volet haec sub luce videri,
iudicis argutum quae non formidat acumen ;

365 haec placuit semel, haec decies repetita placebit.
O maior iuvenum, quamvis et voce paterna
fingeris ad rectum et per te sapis, hoc tibi dictum
tolle memor, certis medium et tolerabile rebus
recte concedi. Consultus iuris et actor

370 causarum mediocris abest virtute diserti
Messalae nec scit quantum Cascellius Aulus,
sed tamenin pretio est ε mediocribus esse poetis
nou homines, non di, non concessere columnae.
Ut gratas inter mensas symphonia discors

375 et crassum unguentum et Sardo cum melle papaver
offendunt, poterat duci quia cena sine istis :
sic animis natum inventumque poema iuvandis,
si paulum summo decessit vergit ad imum.
Ludere qui nescit campestribus abstinet armis,

358 terve
[303]

