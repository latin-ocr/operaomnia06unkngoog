25

35

40

CARMINUM 1. xi, xu

Unde nil maius generatur ipso,

nec viget quiequam simile aut secundum:

proximos illi tamen occupavit
Pallas honores.

Proeliis audax neque te silebo

Liber, et saevis inimica Virgo

beluis, nee te metuende certa
Phoebe sagitta.

Dicam et Alciden puerosque Ledae,

hunc equis, illum superare pugnis

nobilem z quorum simul alba nautis
stella refulsit,

defluit saxis agitatus umor,

concidunt venti fugiuntque nubes,

et minax—quod sic voluere—ponto
unda recumbit.

Romulum post hos prius, au quietum

Pompili regnum memorem, an superbos

Tarquini fasces, dubim, an Catonis
nobile letum.

Regulum et Scauros animaeque mag-nae

prodigum Paulum superante Poeno

gratus insigni referam Camena
Fabriciumque.

Hunc et incomptis Curium capillis

utilem bello tulit et Camillum

saeva paupertas et avitus apto
cum lare fundus.

[21]

