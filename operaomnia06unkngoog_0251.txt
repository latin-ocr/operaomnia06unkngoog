 

 

EPISTULARUM Ι. vx

improvisa simul species exterret utrumque.
Gaudeat an doleat, cupiat metuatue, quid ad rem,
si quicquid vidit melius peiusve sua spe “ ·
defixis oculis animoque et corpore torpet?
15 Insani sapiens nomen ferat, aequus iniqui,
ultra quam satis est virtutem si petat ipsam.
I nunc, argentum et marmor vetus aeraque et artes
suspice, cum gemmis Tyrios mirare colores; · ’
gaude quod spectant oculi te mille loquentem ; '
20 navus mane forum et vespertinus pete tectum,
ne plus frumenti dotalibus emetat agris
Mutus et (indignum, quod sit peioribus ortus)
hic tibi sit potius quam tu mirabilis illi.
Quicquid sub terra est in apricum proferet aetas ;Δ
25 defodiet condetque nitentia. Cum bene notum
porticus Agrippae et via te conspexerit Appi,
ire tamen restat Numa quo devenit et Ancus.
Si latus aut renes morbo temptantur acuto
quaere fugam morbi. Vis recte vivere: quis non P
30 Si vii-tus hoc una potest dare, fortis omissis ⁷
hoc age deliciis. Virtutem verba putas et
lucum liguas cave ne portus occupet alter,
ne Cibyratica, ne Bithyna negotia perdas 3 ’
mille talenta rotundentur, totidem altera, porro et
35 tertia succedant et quae pars quadrat acervum
Scilicet uxorem cum dote fidemque et amicos
et genus et formam regina Pecunia donat,
ac bene nummatum decorat Suadela Venusque.
- Mancipiis locuples eget aeris Cappadocum rex :
40 ne fueris hic tu. chlamydes Lucullus, ut aiunt,
si posset centum scaenae praebere rogatus,
[247]

 

