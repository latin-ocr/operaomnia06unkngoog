45

55

70

HORATI

claudensque textis cratibus laetum pecus
distenta siccet ubera,

et horna dulci vina promens dolio
dapes inemptas apparet:

non me Lucrina iuverint conchylia
magisve rhombus aut scari,

si quos Eois intonata fluctibus
hiemps ad hoc vertat mare 3

non Afra avis descendat in ventrem meum, Î³

non attagen Ionicus

iucundior, quam lecta de pinguissimis
oliva ramis arborum

aut herba lapathi prata amantis et gravi
malvae salubres corpori,

vel agna festis caesa Terminalibus
vel haedus ereptus lupo.

Has inter epulas ut iuvat pastas oves
videre properantes domum,

videre fessos vomerem inversum boves
collo trahentes languido,

positosque vernas, ditis examen domus,
circum renidentes Lares!

Haec ubi locutus faenerator Alfius,
iam iam futurus rusticuS,

omnem redegit Idibus pecuniam,
quaerit Kalendis ponere.

,[14<.>]

 

