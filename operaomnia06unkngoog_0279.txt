EPISTULARUM II. ῐ
miraturque nihil nisi quod Libitina sacravit.
50 Ennius et sapiens et fortis et alter HomeruS,
ut critici dicunt, leviter curare videtur
quo promissa cadant et somnia Pythagorea.
Naevius in manibus non est et mentibus haeret
paene recens? Adeo sanctum est vetus omne
poema.
55 Ambigitur quotiens, uter utro sit prior, aufert
Pacuvius docti famam senis, Accius alti,
dicitur Afrani toga convenisse Menandro,
Plautus ad exemplar Siculi properare Epicharmi,
vincere Caecilius gravitate, Terentius arte.
60 Hos ediscit et hos arto stipata theatro
spectat Roma potens ς habet hos numeratque
po‘e'tas
ad nostrum tempus Livi scriptoris ab aevo.
Interdum vulgus rectum videt, est ubi peccat.
Si veteres ita miratur laudatque po'e'tas
65 ut nihil anteferat, nihil illis comparet, errat ι
si quaedam nimis antique, si pleraque dure
dicere credit eos, ignave multa fatetur,
et sapit et mecum facit et Iove iudicat aequo.
Non equidem insector delendave carmina Livi
70 esse reor, memini quae plagosum mihi parvo
Orbilium dictare ς sed emendata videri
pulchraque et exactis minimum distantia miror;
inter quae verbum emicuit si forte decorum, et
si versus paulo concinnior unus et alter,
75 iniuste totum ducit venditque po'e‘ma.
Indignor quicquam reprehendi, non quia crasse
compositum illepideve putetur, sed quia nuper3
[275]

