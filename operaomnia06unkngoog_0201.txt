SATIRARUM Ῑ. x

detereret sibi multa, recideret omne quod ultra

70 perfectum traheretur, et in versu faciendo
saepe caput scaberet vivos et roderet ungues.
Saepe stilum vertas, iterum quae digna legi sint
scripturus, neque te ut miretur turba labores,
contentus paucis lectoribus. An tua demens

75 vilibus in ludis dictari carmina malis f·
Non ego: nam satis est equitem mihi plaudere, ut

audax

contemptis aliis explosa Arbuscula. dixit.
Men moveat cimex Pantilius, aut cruciet quod
vellicet absentem Demetrius, aut quod ineptus

80 Fannius Hermogenis laedat conviva. Tigelli?
Plotius et Varius, Maecenas Vergiliusque,
Valgius, et probet haec Octavius, optimus atoue
Fuscus, et haecmtiuam Viscorum laudet uterque 1
Ambitione relegata te dicere possum,

85 Pollio, te, Messala, tuo cum fratre, simulque
vos, Bibule et Servi, simul his te, candide Furni,
complures alios, doctos ego quos et amicos
prudens praetereo 3 quibus haec, sunt qualiacumque,
arridere velim, doliturus si placeant spe

90 deterius nostra. Demetri, teque, Tigelli,

discipularum inter iubeo plorare cathedras,
1, puer, atque meo citus haec subscribe libello.

[197]

