SATIRARUM 1. Ν

saevit, quod meretrice nepos insanus amica

50 filius uxorem grandi cum dote recuset, ’
ebrius et, magnum quod dedecus, ambulet ante
noctem cum facibus! Numquid Pomponius istis
audiret leviora, pater si viveret? Ergo
non satis est puris versum perscribere verbis,

55 quem si dissolvas, quivis stomachetur eodem
quo personatus pacto pater. His, ego quae nunc,
olim quae scripsit Lucilius, eripias si
tempora certa modosque, et quod prius ordine

verbum est
posterius facias, praeponens ultima primis,

60 non, utsi solvas ‘ Postquam Discordia taetra ,
belli ferratos postes portasque refregit:
invenias ctiam disiecti membra poe‘tae.

Hactenus haec z alias iustum sit necne po'ema,
nunc illud tantum quaeram, meritone tibi sit

65 suspectum genus hoc scribendi. Sulcius acer
ambulat et Caprius, rauci male cumque libellis,
magnus uterque timor latronibus: at bene si quis
et vivat puris manibus contemnat utrumque.

Ut sis tu similis Caeli Birrique latronum,

70 non ego sim Capri neque Sulci ; cur metuas me?
Nulla taberna meos habeat neque pila libellos,
quis manus insudet vulg-i Hermogenisque Tigelli.
Nec recito cuiquam nisi amicis, idque coactuS,
non ubivis coramve quibuslibet. In medio qui

75 scripta foro recitent sunt multi quique lavantes ε
suave locus voci resonat conclusus. Inanes
hoc iuvat, haud illud quaerentes, num sine sensu,

’70 ego sum
[ 177]

