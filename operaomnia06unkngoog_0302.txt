HORATI

iustitiam legesque et apertis otia portis ;

200 ille tegat commissa deosque precetur et oret,
ut redeat miserie, abeat fortuna. superbis.
Tibia non ut nunc orichalco vincta tubaeque
aemula, sed tenuis simplexque foramine pauco
adspirare et adesse choris erat utilis atque

205 nondum spissa nimis complere sedilia. flatu 3
quo sane populus numerabilis, utpote parvus,
et frugi castusque verecundusque coibat.
Postquam eoepit agros extendere victor et urbes
latior amplecti murus vinoque diurno

210 placari Genius festis impune diebuS,
accessit numerisque modisque lieentia maior ς
indoctus quid enim saperet liberque laborum
rusticus urbano confusus, turpis honesto?

Sic priscae motumque et luxuriem eddidit arti

215 tibicen traxitque vagus per pulpita vestem 3
sic etiam fidibus voces crevere severis,
et tulit eloquium insolitum facundia praecepS,
utiliumque sagax rerum et divina. futuri
sortilegis non discrepuit sententia Delphis.

220 Carmine q‘ui tragico vilem certavit ob hircum,
mox etiam agrestes Satyros nudavit, et asper
ineolumi gravitate iocum temptavit, eo quod
illecebris erat et grata novitate morandus
spectator, functusque sacris et potus et exlex.

225 Verum ita risores, ita commendare dicaces '
conveniet Satyros, ita vertere seria ludo,
ne quicumque deus, quicumque adhibebitur heroe,
regali conspectus in auro nuper et ostro,
migret in obscuras humili sermone tabernas,

[298]

