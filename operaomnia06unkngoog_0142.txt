30

JO

HORATI

magis relictis, non, ut adsit, auxili
latura plus praesentibus.

Libenter hoc et omne militabitur
bellum in tuae spem gratiae,

non ut iuvencis illigata pluribus
aratra nitantur mea,

pecusve Calabris ante sidus fervidum
Lucana mutet pascuis,

neque ut superni villa candens Tusculi
Circaea tangat moenia.

Satis superque me benignitas tua
ditavit. haud paravero, .

quod aut avarus ut Chremes terra premam,

discinctus aut perdam nepos·

Π

BEATUS ille, qui procul negotiis,
ut prisca gens mortalium,

paterna rura bobus exercet suis,
solutus omni fenore,

neque excitatur classico miles truci,
neque horret iratum mare,

forumque vitat et superba civium
potentiorum limina.

Ergo aut adulta vitium propagine
altas maritat populos,

aut in reducta valle mugientium
prospectat errantes greges,

inutilesque falce ramos amputans
feliciores inserit,

[ ‚1381 ι

 

