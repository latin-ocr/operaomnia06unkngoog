SATIRARUM 11. ιιι

Aedificare casae, plostello adiungere mures,
ludere par impar, equitare in harundine longa,
si quem delectet barbatum, amentia verset.
250 Si puerilius his ratio esse evincet amare,
nec quicquam differre utrumne in pulvere, trimus
quale prius, ludas opust, an meretricis amore
sollicitus plores, quaero, faciasne quod olim
mutatus Polemon? ponas insignia morbi,
255 fasciolae, cubital‚ focalia, potus ut ille
dicitur ex collo furtim carpsisse coronae,
postquam est impransi correptus voce magistri?
Porrigis irato puero cum poma recusat e
‘ Sume,catelle Ξ ’ negat: si non des, optem amator
260 exclusus qui distat, agit uhi secum, eat an non, ·
quo rediturus erat non arcessitus, et haeret
invisis foribus? ‘ Nec nunc, cum me vocet ultre,
accedam? an potius mediter finire dolores?
Exclusit 3 revocat ε redeam Ρ Non si obsecret? Ecce
265 servus non paulo sapientior: ‘ Ο ere, quae res
nec modum habet neque consilium ratione modoque
tractari non vult. In amore haec sunt mala, bellum ,
pax rursum ε haec si quis tempestatis prope ritu
mobilia et caeca fluitantia sorte laboret
270 reddere certa sibi, nihilo plus explicet ac si
insanire paret certa ratione modoque.’
Quid, cum Picenis excerpens semina pomis
gaudes si cameram percusti forte, penes te es?
Quid, cum balba feris annoso verba palato,
275 aedificante casas qui sanior? Adde cruorem
stultitiae atque ignem gladio scrutare. Modv,
inquam,
[21⁵]

