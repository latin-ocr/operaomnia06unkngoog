10

15

25

CARMINUM 1. xvu “

Impune tutum per nemus arbutos
quaerunt latentes et thyma deviae
olentis uxores mariti,
¹ nec virides metuunt colubras,

nec Martiales Haediliae lupos,
utcumque dulci, Tyndari, fistula
valles et Usticae cubantis
levia personuere saxa.

Di me tuentur, dis pietas mea
et Musa cordi est. Hic tibi copia
manabit ad plenum benigno
ruris honorum opulenta cornu.

Hic in reducta valle Caniculae
vitabis aestus et fide Teia
dices laborantes in uno
Penelopen vitreamque Circen 3

hic innocentis pocula Lesbii
duces sub umbra, nec Semeleius
cnm Marte confundet Thyoneus
proelia, nec metues protervum

suspecta cyrum, ne male dispari
incontinentes iniciat manus
et scindat haerentem coronam
crinibus immeritamque vestem.

[27]

 

