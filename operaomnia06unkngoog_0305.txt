ARS POE'HOA

Pompilius sanguis, carmen reprehendite quod non
multa dies et multa litura coercuit atque
praesectum decies non castigavit ad unguem.
295 Ingenium misera quia fortunatius arte
credit et excludit sanos Helicone poetas
Democritus, bona pars non ungues ponere curat,
non barbam, secreta petit loca, balnea vitat.
Nanciscetur enim pretium nomenque poetae,
300 si tribus Anticyris caput insanabile numquam 1
tonsori Licino commiserit. Ο ego laevus,
qui purgor bilem sub verni temporis horam !
Non alius faceret meliora poemata. Verum
nil tanti est. Ergo fungar vice cotis, acutum

305 reddere qnae ferrum valet exsors ipsa secandi ;
munus et officium nil scribens ipse docebo,

unde parentur opes, quid alat formetque poetam3
quid deceat, quid non ς quo virtus, quo ferat error.
Scribendi recte sapere est et principium et fons:
310 rem tibi Socraticae poterunt ostendere chartae,
verbaque provisam rem non invita sequentur.
Qui didicit patriae quid debeat et quid amiciS‚
quo sit amore parens, quo frater amandus et
hospes,
quod sit conscripti, quod iudicis officium, quae
315 partes in bellum missi ducis, ille profecto
reddere personae scit convenientia cuique.
Respicere exemplar vitae morumque iubebo
doctum imitatorem et vivas hinc ducere voces,
Interdum speciosa locis morataque recte
320 fabula nullius venerim sine pondere et arte,
294 perrectum
[301 1

