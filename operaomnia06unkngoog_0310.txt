HORATI

hoc,’ aiebat, ‘ et hoc ι ’ melius te posse negares
440 bis terque expertum frustra, delere iubebat
et male tornatos incudi reddere versus,
Si defendere delictum quam vertere malles,
nullum ultra verbum aut operam insumebat inanem
quin sine rivali teque et tua solus amareS.
445 Vir bonus et prudens versus reprehendet inertes,
culpabit duros, incomptis allinet atrum
traverso calamo signum, ambitiosa recidet
ornamenta, parum claris lucem dare coget,
arguet ambigue dictum, mutanda notabit,
450 fiet Aristarchus3 non dicet e ‘ Cur ego amicum
offendam in nugis P ’ Hae nugae seria ducent
in mala derisum semel exceptumque sinistre.
Ut mala quem scabies aut morbus regius urget
aut fanaticus error et iracunda Diana,
4 5 5 vesanum tetigisse timent fugiuntque poetam
qui sapiunt 3 agitant pueri incautique sequuntur.
Hic, dum sublimis versus ructatur et errat,
si veluti merulis intentus decidit auceps·
in puteum foveamve, licet, ‘ Succurrite,' longum
460 clamet, ‘ Io cives! ’, non sit qui tollere curet.
Si curet quis opem ferre et demittere funem,
‘ Qui scis an prudens huc se proiecerit atque
servari nolit? ’ dicam, Siculique poetae
narrabo interitum. Deus immortalis haberi
465 dum cupit Empedocles, ardentem frigidus Aetnam
insiluit. Sit ius liceatque perire poetis:
invitum qui servat idem facit occidenti.
Nec semel hoc feeit, nec si retractus erit iam
fiet homo et ponet famosae mortis amorem.

[306]

 

 

