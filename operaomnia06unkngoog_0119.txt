30

35

40

45

50

(ΆΒΜῙΝΠΜ lv. lv

sensere, quid mens rite, quid indoles
nutrita faustis sub penetralibus
posset, quid Aug-usti paternus
in pueros animus Nerones·

Fortes creantur fortibus et bonis 3
cst in iuvencis, est in equis patrum
virtuS, neque imbellem feroces
progenerant aquilae columbam ;

doctrina sed vim promovet insitam,

rectique cultus pectora roborant 3
utcumque defecere mores,

indecorant bene nata culpae. ·

Quid debeas, o Roma, Neronibus,
testis Metaurum flumen et Hasdrubal

devictus et pulcher fugatis
ille dies Latio tenebris,

qui primus alma risit adorea,
dirus per urbes Afer ut Italas
ceu flamma per taedas vel Eurus
per Siculas equitavit undas,

Post hoc secundis usque laboribus
Romana pubes crevit, et impio

vastata Poenorum tumultu
fana deos habuere rectoS,

dixitque tandem perfidus Hannibal ι
Cervi, luporum praeda rapacium,
sectamur ultro, quos opimus
fallere et effugere est triumphus.

3ss dedecorant
s 115]

